---

title: "Open dynamics of su(3) quantum systems"
collection: theses
permalink: /theses/2016-12-16-Open-dynamics-of-su(3)-quantum systems
excerpt: ''
date: 2016-12-16
venue: 'Università di Bologna'
paperurl: 'https://amslaurea.unibo.it/12395/'
citation: 'Ercolessi, Elisa, and Riccardo Gozzi. "Open dynamics of su (3) quantum systems.'
---

Questo lavoro di tesi nasce con lo scopo di fornire una inquadratura generale del campo di studi relativo ad i sistemi quantistici aperti. Esattamente come avviene nel caso della termodinamica, questo tipo di approfondimento vuole tenere conto delle interazioni che un qualunque sistema quantistico può sviluppare con l'ambiente esterno. La prima parte del lavoro intende introdurre il lettore all'argomento; in queste prime sezioni si trattano anche alcuni argomenti più concettuali di rilevanza prettamente fisica, come ad esempio il fenomeno dell'entanglement o del quantum eraser. La seconda parte presenta un approccio geometrico, allo scopo di chiarire come vengono a modificarsi in questo nuovo contesto le strutture geometriche entro cui si sviluppa il sistema quantistico interagente, intendendo con ciò sia le orbite unitarie, sia gli spazi formati dagli stati puri e dagli stati misti. Infine, la parte finale della tesi sviluppa questi argomenti in due circostanze applicative, relative all'insieme delle matrici densità rispettivamente di dimensione due e tre. Nello specifico, queste due trattazioni analizzano specialmente le problematiche relative all'evoluzione temporale aperta , ossia quel tipo di evoluzione osservabile esclusivamente in caso di interazione del sistema quantistico con un ambiente esterno, e che per questo si discosta dalle usuali evoluzioni unitarie descrivendo invece una traiettoria che permette il passaggio dall'una all'altra di queste orbite.